{"type":"article","id":2828,"title":"续一段庆丰皇帝杂记","uid":0,"topics":[6,195,3293],"contents":"新法既立，港人亡者十四五。英美诸夷皆与华决。<br>\n<br>\n既而，美伐华为。台积电从之。华为大伤，急告于帝，帝无策。诸臣虽不言，然自此阴怨帝者多矣。<br>\n<br>\n六月，贵州皂隶名张包钢者，驭车堕江，死者甚众。或曰：管家拆其居所，馁其妻子，彼无以活，遂死。众多责贵州官吏，然贵州总督陈敏尔乃帝嫡臣，且入辅，人不敢责。<br>\n<br>\n初，群臣朝会，内阁首辅李克强疏曰：“陛下推行新法，天威慑于鄙远，港人拜服，英美束手，此诚蔽古之善政。然国中之人半数饥馁，捐税甚苛，复经春疫，举步维艰。臣以为陛下宜远追先皇之政，令百姓互市，则民可免于燃眉之急，必永思天恩，以报陛下。”帝竟留中。克强乃自行之，谓曰：“市肆。”<br>\n<br>\n或言于帝曰：“克强所为，假以讽陛下尔。陛下方言小康之善政，克强乃述半数之冻馁，且行市肆，必见笑于诸夷，愿陛下熟思之！”<br>\n<br>\n帝闻之，怒，乃召京兆尹蔡奇，授逐客之命。蔡奇受之，乃尽逐在京之平人。数日之间，哀声遍野。或戏曰：有一陕西富平人在京，何不逐之？蔡奇闻，斩之。","date":"2020-07-24","agreeCount":8,"discussionCount":0}