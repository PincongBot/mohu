{"type":"answer","id":54866,"parentType":"question","parentId":12622,"uid":8262,"contents":"盘点历代涉嫌辱包的文学作品：<br>\n<br>\n十八坊诗 其十一<br>\n宋·王十朋<br>\n谁道夔门陋，<b>兹坊号庆丰</b>。守臣忧国愿，端似杜陵翁。<br>\n（《梅溪集》卷十三）<br>\n<br>\n寄满粹翁<br>\n宋·王令<br>\n心爱满夫子，论师不敢交。诚明大中性，二五老阳爻。后学谁思进，<b>吾蒙久辱包</b>。思之无见日，梦把客门敲。<br>\n（《广陵集》卷十四）<br>\n<br>\n野人<br>\n宋·李觏<br>\n村落苍茫半草茅，路无车辙水无桥。婚姻取足唯春茧，盐酪归来待晚樵。<b>一样宽衣疑效古，几人华发未经徭</b>。相逢不会寒温语，借问官家合是尧。<br>\n（《盱江集》卷三十七）<br>\n<br>\n京师春日漫兴五首 其二<br>\n明·李梦阳<br>\n杏花盈盈大逞姿，桃花灼灼亦不迟。纵饶种露栽云地，<b>可柰风狂雨骤时</b>。<br>\n（《空同集》卷三十六）<br>\n<br>\n菩萨蛮•题青溪遗事画册和阮亭韵 其十一<br>\n清·彭孙遹<br>\n花梢豆蔻含春色。<b>风狂雨骤相狼藉</b>。懊恼锦屏空。胭脂满地红。<br>\n诸姨偷觑着。调笑多轻薄。<b>一曲后庭花。前身张丽华</b>。<br>\n（《松桂堂全集》卷三十八）<br>\n<br>\n为刘王言书刁遵墓志拓后<br>\n清·薛宁廷<br>\n刘郎历落一酒人，诗篇富不救寒饿。二豪侍侧如螟蛉，往年曾骂将军坐。渊材壮游耻言贫，巨囊时夸蹇驴驮。家近南皮百战场，<b>拓跋旧姓刁氏大</b>。玉鱼金碗出人间，幽石刓缺苔藓涴。牧童敲火牛砺角，古寺墙阴或枕卧。庸夫俗子肯顾渠，阅世阅人同涕唾。偶然鉴赏等和璞，百钱役使双肩荷。归来洗剔手自拓，纸光墨彩不胫播。请者即与买者勤，廉取曾不居奇货。当时书丹例不名，渔洋并记安平那。北海家法卫夫人，钟王滥觞欧褚佐。我读其文玩其书，洗盏酌君为君贺。从此艺林寿刁遵，好事更传君一个。精光夜夜动星文，韬藏莫遣雷轰破。作诗漫附石鼓歌，酒酣或可相赓和。","date":"2020-09-28","agreeCount":9,"discussionCount":0}